Seul reposé sur la selle d'aerain:
Flambe exigue sortant de sollitude
Fait prospérer qui n'est à croire vain

La verge en main mise au milieu de branches
De l'onde il moulle & le limbe & le pied:
Un peur & voix fremissent par les manches:
Splendeur divine. le divin pres s'assied

Le regne humain d'angelique geniture
Fera son regne paix union tenir:
Captive guerre demy de sa closture
Long temps la paix leur fera maintenir

En la frontiere de caussade & charlus
Non guieres loing du fond de la vallee
De ville franche musique à son de luths
Environnez combouls & grand mittee

Avant long temps le tout sera rangé
Nous esperons un siecle bien senestre:
L'estat des masques & des seuls bien changé
Peu trouveront qu'à son rang vueille estre

Le prochain fils de l'aisnier parviendra
Tant eslevé iusqu'au regne des fors:
Son aspre gloire un chacun la craindra
Mais ses enfans du regne gettez hors
You might also likeLe regne humain d'angelique geniture..