Recato al mondo il dí
Ch'una donzella fuora
Del proprio albergo uscí

Sul pallidetto volto
Scorgeasi il suo dolor
Spesso gli venia sciolto
Un gran sospir dal cor

Sí calpestando fiori
Errava hor qua, hor là
I suoi perduti amori
Cosí piangendo va:

"Amor", dicea, il ciel
Mirando, il piè fermo
"dove, dov'è la fè
Ch'el traditor giurò?"

Miserella

"Fa' che ritorni il mio
Amor com'ei pur fu
O tu m'ancidi, ch'io
Non mi tormenti più."
You might also likeMiserella, ah più no, no
Tanto gel soffrir non può

"Non vo' più ch'ei sospiri
Se non lontan da me
No, no che i suoi martiri
Più non dirammi affè

Perché di lui mi struggo
Tutt'orgoglioso sta
Che si, che si se'l fuggo
Ancor mi pregherà?

Se ciglio ha più sereno
Colei, che'l mio non è
Già non rinchiude in seno
Amor, sí bella fè

Ne mai sí dolci baci
Da quella bocca havrai
Ne più soavi, ah taci
Taci, che troppo il sai."

Sí tra sdegnosi pianti
Spargea le voci al ciel;
Cosí ne' cori amanti
Mesce amor fiamma, e gel